<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <style>
        img{
            max-width: 50%;
        }
    </style>
</head>
<body>
    <h1>Hadde du betalt Apple 30000?</h1>
    <p>Ifølge Ming-Chi Kuo får den oppgraderte C1-modemenheten neste år støtte for mmWave, noe som muliggjør gigabit-hastigheter over korte avstander. Utfordringen ligger i å oppnå stabil ytelse med mmWave samtidig som energieffektiviteten optimaliseres – en problemstilling Apple angivelig sliter med akkurat nå, ifølge Kuo. iPhone Air vil visstnok lanseres med den første C1-brikken og ikke den oppgraderte versjonen, noe som gir mening for å spare plass og forlenge batterilevetiden samt å holde prisen nede – det er jo meningen den skal erstatte iPhone Plus.</p>
    <br>
    <img src="Bilder/iphone.png">

    <p>Apple sin brettbare mobil, som analytiker Ming-Chi Kuo har vært skråsikker på i lang tid, nærmer seg nå lansering. Ifølge Kuo vil prisen ligge mellom 2000 og 2500 dollar, og enheten får en 7,8-tommers innvendig skjerm og en 5,5-tommers ekstern skjerm. FaceID kan bli droppet på grunn av plassbegrensninger, og i stedet peker TouchID seg ut som det mest sannsynlige alternativet. Designet beskrives som «bokstil» med et hengsel i titan og rustfritt stål, et dobbeltlinsekamera og battericeller med høy energitetthet, på nivå med iPhone 17.
        <br>
        <br>
        Kuo hevder at Apple låser spesifikasjonene i andre kvartal i år, med prosjektstart i tredje kvartal og masseproduksjon fra fjerde kvartal 2026. Andre generasjon er ventet i andre halvår 2027, noe som tyder på september-lanseringer for begge modeller – en tidsplan som virker logisk. Han anslår videre at Apple vil begrense produksjonen til 3–5 millioner enheter i 2026, med et mål om 20 millioner solgte enheter innen 2027</p>
</body>
</html>